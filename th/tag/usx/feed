<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>USX Archives - ATFX Global - Official Website</title>
	<atom:link href="https://www.atfx.com/th/tag/usx/feed" rel="self" type="application/rss+xml" />
	<link></link>
	<description></description>
	<lastBuildDate>Mon, 05 Feb 2024 09:26:29 +0000</lastBuildDate>
	<language>th</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.7.1</generator>

<image>
	<url>https://www.atfx.com/wp-content/uploads/2023/06/favicon-150x150.webp</url>
	<title>USX Archives - ATFX Global - Official Website</title>
	<link></link>
	<width>32</width>
	<height>32</height>
</image> 
	<item>
		<title>ดอลลาร์สหรัฐแข็งค่าเพราะตัวเลขการจ้างงานฯ ที่แข็งแกร่ง ลดความคาดหวังที่มีต่อการลดอัตราดอกเบี้ย</title>
		<link>https://www.atfx.com/th/analysis/market-news/dollar-jumps-rate-cut-bets-solid-jobs-report</link>
		
		<dc:creator><![CDATA[ATFX]]></dc:creator>
		<pubDate>Mon, 05 Feb 2024 09:26:29 +0000</pubDate>
				<category><![CDATA[ข่าวสาร & ข้อมูลตลาดเชิงลึก]]></category>
		<category><![CDATA[USX]]></category>
		<guid isPermaLink="false">https://www.atfx.com/?p=29694</guid>

					<description><![CDATA[ดัชนีเงินดอลลาร์สหรัฐพุ่งขึ้นสู่ระดับสูงสุดในรอบเจ็ดสัป [&#8230;]]]></description>
										<content:encoded><![CDATA[<p><a href="https://www.atfx.com/th/markets/forex-trading" target="_blank" rel="noopener">ดัชนีเงินดอลลาร์สหรัฐ</a>พุ่งขึ้นสู่ระดับสูงสุดในรอบเจ็ดสัปดาห์หลังจากตัวเลขการจ้างงานนอกภาคการเกษตรเผยให้เห็นการเติบโตของการจ้างงานอย่างไม่คาดคิดในเดือนมกราคม ส่งผลให้เกิดเป็นการลดโอกาสที่ธนาคารกลางสหรัฐฯ จะปรับลดอัตราดอกเบี้ยลงไปในตัว</p>
<p>ในเดือนที่แล้ว การจ้างงานนอกภาคเกษตรเพิ่มขึ้น 353,000 ตำแหน่ง ซึ่งเกินความคาดหมายของนักเศรษฐศาสตร์ที่คาดว่าจะเพิ่มขึ้น 180,000 ตำแหน่ง ข้อมูลรายได้เฉลี่ยต่อชั่วโมงเพิ่มขึ้น 0.6% หลังจากเพิ่มขึ้น 0.4% ในเดือนธันวาคม</p>
<p>“นอนฟาร์มทำลายความคาดหวังของนักลงทุน” Marc Chandler หัวหน้านักยุทธศาสตร์การตลาดของ Bannockburn Global Forex ในนิวยอร์กกล่าว นักลงทุนยังได้ลดโอกาสการปรับลดอัตราดอกเบี้ยในเดือนมีนาคม และลดจำนวนที่คาดว่าเฟดจะมีการปรับลดอัตราดอกเบี้ยในปีนี้</p>
<p>ก่อนหน้านี้ ค่าเงินดอลลาร์อ่อนค่าลงตามอัตราผลตอบแทนพันธบัตรรัฐบาลสหรัฐฯ ที่ลดลง แม้ว่าประธานเฟด เจอโรม พาวเวลล์ กล่าวเมื่อวันพุธว่าการปรับลดอัตราดอกเบี้ยในเดือนมีนาคมไม่น่าจะเป็นไปได้</p>
<p>พันธบัตรรัฐบาลสหรัฐฯ ได้รับอานิสงส์จากความต้องการแหล่งหลบภัยเพราะความกังวลเกี่ยวกับสุขภาพทางการเงินของธนาคารระดับภูมิภาคของสหรัฐฯ อีกครั้ง อย่างไรก็ตาม ความกังวลเหล่านี้คลี่คลายลงในวันศุกร์ เพราะกหุ้นธนาคารในระดับภูมิภาคของสหรัฐฯ ฟื้นตัวเล็กน้อยจากการปรับตัวลดลงโหดร้ายในช่วง 2 วัน ซึ่งส่งผลให้อัตราผลตอบแทนฯ สูงขึ้น</p>
<p>การเคลื่อนไหวล่าสุดของค่าเงินดอลลาร์และอัตราผลตอบแทนของพันธบัตรรัฐบาลสหรัฐฯ ส่วนใหญ่ยังสะท้อนถึงการเปลี่ยนเทรนด์ หลังจากที่ดอลลาร์แข็งค่าขึ้นในเดือนมกราคมและอัตราผลตอบแทนของพันธบัตรรัฐบาลสหรัฐฯ สูงขึ้นในช่วงเดือนดังกล่าว</p>
<p>“หลังจากการเคลื่อนไหวครั้งใหญ่เกือบตลอดทั้งเดือนมกราคม ผมจะบอกว่ามีการเปลี่ยนแปลงบางอย่างเกิดขึ้น” แชนด์เลอร์กล่าว อย่างไรก็ตาม หลังจากข้อมูลนอนฟาร์มเมื่อวันศุกร์ “ผมเชื่อว่าค่าเงินดอลลาร์จะแข็งค่าขึ้น” เขากล่าวเสริม</p>
<p><img fetchpriority="high" decoding="async" class="size-full wp-image-29662 aligncenter" src="https://www.atfx.com/wp-content/uploads/2024/02/MicrosoftTeams-image.png" alt="USX 4-Hourly Chart" width="1048" height="530" srcset="https://www.atfx.com/wp-content/uploads/2024/02/MicrosoftTeams-image.png 1048w, https://www.atfx.com/wp-content/uploads/2024/02/MicrosoftTeams-image-300x152.png 300w, https://www.atfx.com/wp-content/uploads/2024/02/MicrosoftTeams-image-1024x518.png 1024w, https://www.atfx.com/wp-content/uploads/2024/02/MicrosoftTeams-image-768x388.png 768w" sizes="(max-width: 1048px) 100vw, 1048px" /></p>
<p style="text-align: center;">กราฟ USX ราย 4 ชั่วโมง</p>
<p>ดัชนีดอลลาร์แตะระดับ 104.04 ซึ่งเป็นระดับสูงสุดนับตั้งแต่วันที่ 12 ธันวาคม เงินยูโรเทียบดอลลาร์ร่วงลงสู่ระดับ 1.07810 ดอลลาร์ ซึ่งอยู่เหนือจุดต่ำสุดนับตั้งแต่วันที่ 13 ธันวาคม ดอลลาร์สหรัฐเทียบเยนพุ่งขึ้นสู่ระดับ 148.58 เยน ใกล้ระดับสูงสุดนับตั้งแต่วันที่ 28 พฤศจิกายน</p>
<p>จากเครื่องมือ FedWatch ของ CME Group ขณะนี้เทรดเดอร์กำลังเชื่อว่ามีโอกาส 21% ที่เฟดจะปรับลดอัตราดอกเบี้ยในเดือนมีนาคม ลดลงจาก 38% ในวันพฤหัสบดี และโอกาสการลดดอกเบี้ยในเดือนพฤษภาคมลดลงเหลือ 75% จาก 94%</p>
<p>ปอนด์สเตอร์ลิงร่วงลงสู่ระดับ 1.2614 ดอลลาร์ ซึ่งเป็นระดับต่ำสุดนับตั้งแต่วันที่ 17 มกราคม ค่าเงินอังกฤษแข็งค่าขึ้นเมื่อวันพฤหัสบดี หลังจากที่ธนาคารกลางอังกฤษคงอัตราดอกเบี้ยไว้ที่ระดับสูงสุดในรอบเกือบ 16 ปี และปฏิเสธโอกาสการปรับลดอัตราดอกเบี้ยในระยะสั้น</p>
<p>ดอลลาร์ออสเตรเลียร่วงลงสู่ระดับต่ำสุดในรอบ 10 สัปดาห์ที่ 0.65035 ดอลลาร์</p>
<p>เมื่อวันศุกร์ที่ผ่านมา Jason Hunter และ Marko Kolanovic นักวิเคราะห์ของ JPMorgan รายงานว่าสกุลเงินออสซี่พยายามที่จะแสดงการกลับตัวในระยะสั้นที่ &#8220;แนวรับที่สำคัญ&#8221; ใกล้ระดับ 0.65 ดอลลาร์ พวกเขากล่าวว่าหาก AUDUSD ล้มเหลวทะลุแนวต้านระหว่าง $0.664 ถึง $0.6657 และปรับตัวลดลงเพิ่มเติม ก็อาจมีการทดสอบแนวรับถัดไปที่บริเวณ $0.617 ถึง $0.6296</p>
]]></content:encoded>
					
		
		
			</item>
	</channel>
</rss>
